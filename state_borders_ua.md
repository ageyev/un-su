
# Чому "референдуми" на захоплених українських териториіях юридично не зроблять їх частиною території РФ 

Відповідно до ч. 4 [ст. 15](http://www.consultant.ru/document/cons_doc_LAW_28399/54dd4e1f61e0b8fa47bff695f0c08b192a95f7a3/) Конституції РФ: 

> "... міжнародні договори Російської Федерації є складовою її правової системи. Якщо міжнародним договором Російської Федерації встановлено інші правила, ніж передбачені законом, застосовуються правила міжнародного договору"

Це правило відповідає ст. 27 [Віденської конвенції про право міжнародних договорів](https://zakon.rada.gov.ua/laws/show/995_118) відповідно до якої держава учасник міжнародного договору "не може посилатись на положення свого внутрішнього права як на виправдання для невиконання ним договору"

Державний кордон між Україною та Російською Федерацією визначений *чинним* [Договором між Україною і Російською Федерацією про українсько-російський державний кордон від 28.01.2003](https://zakon.rada.gov.ua/laws/show/643_157), що ратифікований обома сторонами. 

Опис і  карти  державного  кордону,  додаються  до цього Договору, і становлять його невід'ємну частину (ст. 2 Договору). 

Відоповідно, до процитованої ч. 4 ст. 15 Конституції РФ це договір є складовою частиною правової системи РФ, і норми законів, що суперечать нормам цього договору не застосовуються. 

Тобто, наприклад, в силу прямого припису Конституції РФ, Федеральний конституційний закон від 21.03.2014 N 6-ФКЗ ["Про прийняття в Російській Федерації Республіки Крим та утворення у складі Російської Федерації нових суб'єктів - Республіки Крим і міста федерального значення Севастополя"](http://www.consultant.ru/document/cons_doc_LAW_160618/) не повинен застосовуватись в РФ, як такий що суперечить нормам вищезазначеного міжнародного договору про про українсько-російський державний кордон. 

Так само і оголошення результатів "референдумів" в Донецької, Луганьскої та інших областях України, не буде мати ніякого юридичного значення для визначення державного кордону між Україної та РФ в силу положень ч. 4 [ст. 15](http://www.consultant.ru/document/cons_doc_LAW_28399/54dd4e1f61e0b8fa47bff695f0c08b192a95f7a3/) Конституції РФ та ст. 27 ст. 27 [Віденської конвенції про право міжнародних договорів](https://zakon.rada.gov.ua/laws/show/995_118) 



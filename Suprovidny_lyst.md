ver. 1.2.0. of 2022-08-02 16:30


Супровідний текст  щодо 
1) [проекта Резолюції Генеральної Асамблеї](/GA_Resolution.md), та 
2) [супровідного меморандуму](/Explanatory_memorandum.md) 

-------------------------------

# Як усунути РФ з ООН та відновити роботу Ради Безпеки. 

28 червня 2022 Президент України В.Зеленський на засіданні Ради Безпеки ООН оголосив [промову](https://www.president.gov.ua/news/potribno-shob-rosiya-pripinila-vbivati-lyudej-potribno-prity-76109), в якій закликав усунути РФ від участі в роботі Генеральної Асамблеї та Ради Безпеки ООН: 

> Я закликаю вас позбавити делегацію держави-терориста повноважень у Генеральній Асамблеї ООН, і це можливо. Це необхідно. Це справедливо! Це чесно! Росія не має права залишатись у Радбезі 

Аналіз ситуації з "членством" РФ в Раді Безпеки ООН з фактичним правом вето була предметом аналізу чисельних публікацій юристів міжнародників. Адже, як відомо, в ст. 23 Статуту ООН в якості постійних членів Ради Безпеки перелічені наступні:

> Китайська Республіка, Франція, ***Союз Радянських Соціалістичних
> Республік***, Сполучене Королівство Великобританії та Північної
> Ірландії та Сполучені Штати Америки

Нинішня присустність уряду Путіна в Раді Безпеки є наслідом *обману* здійсненого в 1991 р., тоді була винайдена ідея про те що "Російська Федерація" - це нове ім'я СРСР, а відтак СРСР продовжує засідати в ООН під новим ім'ям (див. [лист Єльцина до Генерального секретаря ООН](https://ru.wikisource.org/wiki/%D0%9F%D0%B8%D1%81%D1%8C%D0%BC%D0%BE_%D0%9F%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0_%D0%A0%D0%A1%D0%A4%D0%A1%D0%A0_%D0%93%D0%B5%D0%BD%D0%B5%D1%80%D0%B0%D0%BB%D1%8C%D0%BD%D0%BE%D0%BC%D1%83_%D1%81%D0%B5%D0%BA%D1%80%D0%B5%D1%82%D0%B0%D1%80%D1%8E_%D0%9E%D0%9E%D0%9D_%D0%BE%D1%82_24.12.1991))

Отже юридична проблема очевидна. Проте, не було запропоновано реалістичного способу прийняти рішення про усунення РФ від членства в ООН.

Зокрема назвивались такі проблеми пов'язані з усуненням РФ з ООН:

(1)  Ситуація з небездоганністю [рішення](https://en.wikisource.org/wiki/United_Nations_General_Assembly_Resolution_2758) про передачу місця постійного члена СБ ООН від уряду Китайської Республіки (ниніншній Тайвань), що була серед засновників ООН, до уряду Китайської Народної Республіки, що відбулася без зміни Статуту ООН (а, отже, в Статуті досі вказана "Китайська Республіка", а не "Китайська Народна Республіка", що досить схоже на наш випадок). Застосування аргументів що можуть за аналогією поставити під сумнів статус Китайької Народної Республіки як постійного члена РБ ООН, передбачувано викличе блокування такого рішення з боку Китаю.

(2) Побоювання що визнання неправомірності членства РФ в СБ, поставить під сумнів рішення СБ (як прийняті так і заблоковані голосом РФ) за останні 30 років. 

(3)  Побоювання що відсутність одного голосу постійного члена з пяти вказаних в [ст. 23](https://www.un.org/en/about-us/un-charter/chapter-5) Статуту ООН призведе до неможливості виконання вимоги [ч. 3 ст. 27](https://www.un.org/en/about-us/un-charter/chapter-5) про необхідність співпадаючих голосів всіх постійних членів СБ для постановлення рішення СБ. 

Ми пропонуємо спосіб що дозволяє юридично чисто вирішити завдання усунення РФ з ООН, який з одного боку базується на "преценентному праві" ООН, з іншого не може викликати заперечь з боку Китаю, оскільки базується саме на [китайському прецеденті](https://ru.wikipedia.org/wiki/%D0%A0%D0%B5%D0%B7%D0%BE%D0%BB%D1%8E%D1%86%D0%B8%D1%8F_%D0%93%D0%B5%D0%BD%D0%B5%D1%80%D0%B0%D0%BB%D1%8C%D0%BD%D0%BE%D0%B9_%D0%90%D1%81%D1%81%D0%B0%D0%BC%D0%B1%D0%BB%D0%B5%D0%B8_%D0%9E%D0%9E%D0%9D_2758), відповідно до якого Генеральна Ассамблея *двома третинами голосів* може вірішувати питання щодо того, *хто саме представляє члена ООН в цій організації*. 

Для Китаю буде нелогічно заперечувати проти такого підходу, адже якщо ГА не може цього вирішувати, то тоді і Китайьска Народна Республіка не має підстав займати місце в ООН. 

Отже на вирішення Генеральної ассамблеї ставиться питання: 

Хто зараз може представляти Радянський Союз? І наш проект резолюції з цього приводу: *Ніхто*, бо Радянський Союз припинив своє існування в якості суб'єкта міжнародноо права, що було чітко і недвозначно закріплено в [Угоді про створення Співдружності Незалежних Держав ("Біловезька угода")](https://ru.wikisource.org/wiki/%D0%A1%D0%BE%D0%B3%D0%BB%D0%B0%D1%88%D0%B5%D0%BD%D0%B8%D0%B5_%D0%BE_%D1%81%D0%BE%D0%B7%D0%B4%D0%B0%D0%BD%D0%B8%D0%B8_%D0%A1%D0%BE%D0%B4%D1%80%D1%83%D0%B6%D0%B5%D1%81%D1%82%D0%B2%D0%B0_%D0%9D%D0%B5%D0%B7%D0%B0%D0%B2%D0%B8%D1%81%D0%B8%D0%BC%D1%8B%D1%85_%D0%93%D0%BE%D1%81%D1%83%D0%B4%D0%B0%D1%80%D1%81%D1%82%D0%B2), а відтак (і тут ми переходимо до головного) Генеральна Асамблея в своїй резолюції *констатує, що внаслідок зникнення СРСР в СБ ООН залишилось тільки чотири постійних члена*. 

Таким чином ми a) уникаємо необхідності змінювати Статут ООН для відсторонення представників РФ, b) закріплюємо позиції Китаю, а отже йомвірно уникаємо його заперечь, c) таким формулюванням в резолюции ГА уникаємо проблеми з відсутністю одного з голосів постійних членів Радбезу як можливої причини блокування роботи цього органу, d)нагадуємо, що вже був прецедент коли Генеральна Асамблея фактично визнала, що в Радбезі місце постійного члена займали ті, хто не мав на це права і це також було досить довгий час (Уряд Чан Кайші втратив контроль над Китаєм в
1949 р., а усунутий з ООН аж в 1971 р.)

Тексти документів що пропонуються на розгляд Генеральної ассаблеї: 

1) [проект Резолюції Генеральної Асамблеї](https://gist.github.com/ageyev/aa81709d15086b2f1390463c55787194), що намагається максимально дотримуватися логіки та виразів резолюції по китайскому питанню, та 

2) [супровідний меморандум до проекту резолюції](https://gist.github.com/ageyev/1e1c1bd3b51df6da2dbda0747d30e0ba) що має бути представлений Генеральній Асамблеї разом з проектом резолюції. 

Отже, пропонується такий план дій: 

1. Україна, або/та інша (інші) держава - член ООН вимагає ще одного засідання [Одинадцятої надзвичайної спеціальної сесії Генеральної Асамблеї ООН](https://uk.wikipedia.org/wiki/%D0%9E%D0%B4%D0%B8%D0%BD%D0%B0%D0%B4%D1%86%D1%8F%D1%82%D0%B0_%D0%BD%D0%B0%D0%B4%D0%B7%D0%B2%D0%B8%D1%87%D0%B0%D0%B9%D0%BD%D0%B0_%D1%81%D0%BF%D0%B5%D1%86%D1%96%D0%B0%D0%BB%D1%8C%D0%BD%D0%B0_%D1%81%D0%B5%D1%81%D1%96%D1%8F_%D0%93%D0%B5%D0%BD%D0%B5%D1%80%D0%B0%D0%BB%D1%8C%D0%BD%D0%BE%D1%97_%D0%90%D1%81%D0%B0%D0%BC%D0%B1%D0%BB%D0%B5%D1%97_%D0%9E%D0%9E%D0%9D)

2. В порядок денний держава ініціатор розгляду цього питання вносить запропонований [проект постанови Генеральної асамблеї](https://gist.github.com/ageyev/aa81709d15086b2f1390463c55787194), супроводжуючи її [меморандумом](https://gist.github.com/ageyev/1e1c1bd3b51df6da2dbda0747d30e0ba) до відома членів ООН, що містить детальний юридичний аналіз ситуації та роз'яснює нашу позицию. Формально ми можемо запропонувати розгляд резолюції вже за 48 годин з моменту подання, але для інформаційного і політичного супроводу прийняття такого рішення (а нам треба [дві третини голосів](https://en.wikisource.org/wiki/Charter_of_the_United_Nations#Article_18) присутніх на Асамблеї членів ООН) треба взяти час як мінімум кілька тижнів, втім з урахуванням також сезону відпусток в серпні. 

3. Використовуючи інформаційний привід ("Україна вимагає відсторонення уряду Путіна від представництва вже неіснуючого СРСР в Раді Безпеки ООН") в світовій пресі публікується текст [проекту резолюції](https://gist.github.com/ageyev/aa81709d15086b2f1390463c55787194) ГА та роз'яснювального [меморандуму](https://gist.github.com/ageyev/1e1c1bd3b51df6da2dbda0747d30e0ba) до неї, і ініціюємо широке обговорення цього питання в світових ЗМІ, щоб підготувати позицію інших членів ООН для голосування. Як юридичні так і політичній аргументи на користь прийняття такої резолюції в нас є. 

4. Отримуємо резолюцію Генеральної Ассамблеї, і з цього моменту в РФ немає права вето, та й взагалі голосу в ООН.

Також треба звернути увагу, що негайно потребує зміни позиція України в справі
[Україна проти Росії](https://www.icj-cij.org/en/case/182) (щодо звинувачень у геноциді) в Міжнародному Суді ООН. Зараз у цій справі Україна наполягає на тому що РФ - член ООН, а це може зашкодити обгрунтуванню позиції що РФ - не член ООН (принцип [естопель](https://uk.wikipedia.org/wiki/%D0%95%D1%81%D1%82%D0%BE%D0%BF%D0%B5%D0%BB%D1%8C)).

## Ризики 

Ми передбачуємо необхідність дипломатичної та інформаційної роботи в період часу між внесенням проекту постанови та голосуванням, але, звісно, не можемо заздалегідь гарантувати що ми наберемо потрібні дві третини голосів членів ООН присутніх на Асамблеї. 

Однак, треба звернути увагу, що ми поставивши на обговорення і голосування проект резолюції, не можемо погіршити ситуацію, а тільки покращити. Адже якщо ми цього не зробимо РФ гарантовано залишається в ООН з правом вето. 

Якщо ми це зробимо і наберемо голоси - це жорсткий дипломатичний удар по Путіну, і одночасно посилення позицій України на міжнародній арені. 

Навіть якщо ми не набираємо достатньої кількості голосів, ми доносимо до відома членів ООН нашу юридичну позиції і шлях її реалізації, ми не позбавляємо себе можливості поставити питання на голосування повторно, а отже становище РФ в ООН стає сумнівним  - що власне дає нам надію не те, що рішення все ж таки буде прийнято, бо постійний член ООН с відомим сумнівним статусом, при тому що є члени ООН що будуть передбачувано знову піднімати це питання (Україна, і вірогідно, як мінімум, країни Балтії, Польща та інші) - це неприйнятна ситуація для нормального функціонування організації. 

## Наслідки

(1) Блокуючий голос в СБ ООН - це серйозний важіль міжнародного впливу. Держави заінтересовані мати союзника, що може заблокувати рішення проти них. Позбавлення такого голосу для Путіна означає втрату можливих союзників, і, як мінімум, втрату впливу на міжнародній арені. 

(2) ООН створювалиася з метою запобігти воєнним конфліктам, і Статутом передбачено механізми відповідного впливу. Це і обов'язковість рішень РБ для членів ООН, і можливість використання Радою Безпеки військових сил членів організації для припинення дій що загрожують миру і безпеці. Але блокуючий голос РФ в РБ робить неможливим використання всіх тих інструментів в сьогоднішній ситуації. 

(3) Програш в ООН підриває авторитет Путіна всередині РФ. Ментальність російського суспільства така, що для них важливо бути "сильною державою", і важливо мати "лідера якого всі поважають". Явний програш на міжнародній арені буде сприйматися як слабкість Путіна, а як сказав ще Черчіль в своїй знаменитій Фултонській промові ([The Sinews of Peace (‘Iron Curtain Speech’)](https://winstonchurchill.org/resources/speeches/1946-1963-elder-statesman/the-sinews-of-peace/)): "З того, що бачив по наших російських друзях і союзниках під час війни, я переконаний, що немає нічого, чим би вони більше захоплювались ніж сила, і немає нічого, що вони поважали б менше, ніж слабкість"
Зміна влади в РФ на миролюбну - найбільш ефективна стратегія досягнення миру в ситуації, що склалася, отже треба використовувати будь який шанс похитнути позиції Путіна в РФ. 

(4) Можливість створення Міжнародного трибуналу за зразком Руанди та Югославії, про що говорив Президент Зеленський в своїй [промові](https://www.president.gov.ua/news/potribno-shob-rosiya-pripinila-vbivati-lyudej-potribno-prity-76109) в Раді Безпеки. Оскільки [міжнародні трибунали](https://www.un.org/securitycouncil/ru/content/repertoire/international-tribunals) створюються Радою Безпеки, без позбавлення РФ голосу в Раді Безпеки створення такого трибуналу технічно неможливе. 

(5) (головна мета) **Можливість прийняття рішення Ради Безпеки ООН про використання миротворчих сил ООН для силового зупинення віськової агресії проти України**. Що є реальним способом зупинити війну. Власне механізми ООН, в тому числі Рада Безпеки та Військово-штабний комітет ООН саме для цього і були створені. 
